---
title: About
layout: page
description: About
bodyClass: page-about
---

Hippo Ventures BV is een bedrijf dat eerst naar de inhoud, dan naar de cijfers kijkt. Geld volgt inhoud, nooit andersom. We zijn geïnteresseerd in techniek, markt en finance en vinden het fantastisch om management en bedrijven naar de volgende fase te helpen.

Wij richten ons primair op software bedrijven die kennis en geld nodig hebben om van de start-up fase naar de “snelle groei” fase te komen.

We kijken naar bedrijven die een prototype / MVP hebben èn die dat werkend hebben bij een klant.

### Hippo Ventures kijkt eerst naar de inhoud, daarna naar de cijfers

- Frank en Yvo, zeer ervaren software engineers, kijken onder de technische motorkap om de code en het product te keuren.
- Willem en Jaap, executive headhunters, kijken naar het team.
- Vincent kijkt naar de structuur van het bedrijf en hoe we de deal het beste voor iedereen kunnen inrichten.
- Samen kijken we naar de markt en het bedrijf. Hebben we er vertrouwen in?! 

Als ja, dan volgen we de onderstaande stappen:

1. Je ontvangt binnen een paar dagen een indicatief voorstel – over het algemeen doen we op korte termijn een equity investering en voor de langere termijn kijken we naar de totale financieringsbehoefte en hoe we deze het best kunnen structureren.
1. We doen een due-dilligence. Technisch – markt – juridisch – financieel.
1. We brengen onze partners bij elkaar voor deze investering. 
1. We tekenen de stukken en maken het geld over. 
1. We komen daarna regelmatig bij elkaar om de voortgang van het bedrijf te bespreken. Als gezegd: niet naar aanleiding van een Excel, maar op de inhoud. 

Als nee, dan zeggen we dat en koppelen dat inhoudelijk terug. 

### Uitgangspunten

- We hanteren een strikte no-asshole policy. Wij willen graag samenwerken met mensen die eerlijk, kwetsbaar en oprecht zijn. Gedurende onze samenwerking gaan er zaken goed en slecht. Er zijn mooie en voorspoedige tijden; soms zit het zwaar tegen en moeten alle zeilen bij. Onze overtuiging is dat gezamenlijk omgaan met deze omstandigheden alleen kan vanuit eerlijkheid. Zeggen wat je voelt en denkt. De zaken niet beter voorspiegelen dan ze zijn. Alleen dan kunnen we elkaar beter maken. 
- We investeren in bedrijven waar we, met onze kennis, waarde kunnen toevoegen. Dit kan op allerlei vlakken zijn – algemeen management – techniek – HR – finance – juridisch. Omdat we afstand houden van de dagelijkse operatie kunnen we vaak de spiegel voorhouden.
- Als je niet kan delen kan je ook niet vermenigvuldigen. Wij geloven in sterk management met “skin in the game”. Er moet ruimte zijn voor nieuwe medewerkers die – met equity - delen in het succes van het bedrijf. 
- Opportunistisch ondernemen zien we als uitgangspunt. Realisme komt vanzelf langs zeilen. “Can do” in plaats van “ja maar”.

Wij zijn Yvo, Frank, Willem, Vincent en Jaap. We hebben elkaar gevonden naar aanleiding van deze uitgangspunten. We kennen elkaar lang, zowel privé als zakelijk, zijn succesvol geweest, hebben tegenslagen meegemaakt en houden van het leven. Wij delen met onze Venture geld, succes en failures. Vaak leuk, soms lastig – dat is het leven waarvan we houden.
